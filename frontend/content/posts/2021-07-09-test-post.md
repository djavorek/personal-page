---
title: Kalkulátor fiatalok szja-mentességéhez (2022)
date: 2021-08-28T22:00:00.000Z
thumbnail: szja-hero.jpg
category: Pénzügyek
brief: "Kalkulátor a 25 év alatti fiatalok szja-mentességével járó nettó
  jövedelem növekedésed kiszámításához. Megtudhatod vele, hogy téged pontosan
  hogyan érint ez a kedvezmény. Mennyivel fog nőni a nettó a jövedelmed? Hogyan
  befolyásolja, ha időközben betöltöd a 25. évedet? "
---
# 25 év alattiak szja-mentessége

  A fiatalok személyijövedelemadó-mentességének híre már többször bejárta a sajtót, már azelőtt is, hogy idén áprilisban az országgyűlés elfogadta a hozzákapcsolódó törvényjavaslatot. Ezért valószínűleg az érintettek nagyrészéhez már eljutottak a legfontosabb infók.

  Röviden összefoglalva, arról van szó, hogy jövő év elejétől (**2022. jan. 1-jétől**) nem kell személyi jövedelemadót fizetnie a 25 év alattiaknak. Egy fontos kiegészítés, hogy bár a **kedvezményre minden 25 év alatti jogosult, viszont az adóalap kedvezményének a felsőhatára a bruttó átlagbér lesz.** Egyszerűbben mondva, aki az átlagbérnél többet keres, annak a fizetésének az átlagbér felett lévő részére továbbra is kell SZJA-t fizetnie.

# Hogyan működik

  A korábban említett **felső határ mindig az előző év júliusi KSH által között bruttó átlagkereset** lesz. Ezeket az adatokat a KSH rendszerint több mint egy hónap csúszással közli a következő oldalon: [Központi Statisztikai Hivatal (keresetek)](https://www.ksh.hu/keresetek). Az idei mérvadó adat várhatóan szeptember 30-án fog befutni, addig a lenti kalkulátor egy közelítő értékkel dolgozik, amit ott pontosan leírok.

  A **kedvezmény igénybevételéhez a munkavállalónak semmilyen lépést nem kell tennie**, az adóalap automatikus csökkentése a munkáltató feladata.

  Fontos még megjegyezni, hogy a kedvezményt abban a hónapban érvényes utoljára, amelyben a 25. életévét betölti a kedvezményezett.

# Források, további információk

* [A fiatalok szja-mentességének részletei - Adó Online (ado.hu)](https://ado.hu/ado/a-fiatalok-szja-mentessegenek-reszletei/) - Teljes összefoglalás, az oldalon a teljes törvény elolvasható.
* [Index - Gazdaság - Így működik majd a fiatalok szja-mentessége](https://index.hu/gazdasag/2021/04/30/fiatalok-szja-mentessege-torveny/) - A legfontosabb információk, a kormány kommunikációjának fordulataival csomagolva.

# Kalkulátor

 Készítettem egy kis segítséget, amivel a legszükségesebb adatokból gyorsan megtudhatod, hogy milyen nettó jövedelem növekedést jelent számodra ez a kedvezmény. A pontos számokat még jó néhány további körülmény is befolyásolhatja. Kérlek mindig ellenőrizd a számítások helyességet.

 Ha hibát találsz vagy kérdésed van, írj kommentet vagy keress az weboldalamon megadott kapcsolatokon.

<szja-calculator></szja-calculator>